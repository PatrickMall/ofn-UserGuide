# Varianti di Prodotti

Se nel tuo listino ci sono due o più prodotti molto simili tra loro, che variano solo per prezzo, dimensione, o gusto, è consigliabile creare una "variante" per quel prodotto, piuttosto che creare più prodotti diversi. Questo renderà il listino più chiaro per i consumatori ed eviterà confusione nel tuo negozio.&#x20;

![Shop display for Corn Cobs sold with two variants.](../../.gitbook/assets/corncob-variants.png)

## Come creare una Variante?

Prima di tutto, è necessario creare un prodotto, che sarà automaticamente anche la prima variante di questo prodotto. Per maggiori dettagli sull'aggiunta di prodotti, clicca [qui](products.md). &#x20;

Nel tuo pannello di controllo, vai alla pagina "Prodotti", dove troverai la lista dei prodotti delle aziende produttrici che gestisci. Per visualizzare **tutte le varianti** associate ai tuoi prodotti, clicca su "Espandi tutto" in rosso nell'angolo in alto a sinistra della tabella.

![](../../.gitbook/assets/variants1.jpg)

Per vedere solo le varianti di uno specifico prodotto, clicca su ">", a sinistra della prima colonna della tabella, alla riga corrispondente al prodotto. Se desideri creare una nuova variante per questo prodotto, clicca sul piccolo "+" che compare proprio sotto, come si vede in questo esempio.&#x20;

Sarà quindi aggiunta una nuova riga che ti permetterà di immettere rapidamente le informazioni relative a questa seconda variante:&#x20;

![](../../.gitbook/assets/variants2.jpg)

La prima riga corrisponde al "prodotto madre", che sarà offerto alla vendita in diverse varianti. Quindi alcune informazioni di prodotto saranno applicate a tutte le sue varianti: l'unità di misura, il nome dell'unità se il prodotto è venduto al pezzo, le proprietà, le condizioni di trasporto, ecc.

La seconda e terza riga sono qui le 2 varianti del prodotto. Ogni variante si distingue dalle altre per almeno un elemento, che spesso può essere l'unità (ad esempio 500g o 100g) e, di conseguenza, il prezzo. Differenze nella natura del prodotto (ad esempio il gusto) possono essere dettagliati cambiando il nome di ciascuna variante (ad esempio la variante uno si chiama "formaggio di capra alle erbe" e la variante due "formaggio di capra all'aglio").&#x20;

{% hint style="info" %}
Per evitare errori nella lettura dei report, ti consigliamo vivamente di nominare sempre in modo diverso ciascuna variante.&#x20;
{% endhint %}

{% hint style="danger" %}
Al momento, le disponibilità possono essere impostate solo al **livello della variante**.&#x20;

Sappiamo che questo può essere un problema se hai una disponibilità limitata di un determinato prodotto e desideri venderlo sia in grandi quantità sia singolarmente. (Ad esempio se hai 50 kg di pomodoro e desideri venderli sia al kg che in cassette da 4 kg, dovrai gestire le tue disponibilità manualmente tra le due varianti, ad esempio impostando 10 cassette disponibili e 10 kg disponibili).
{% endhint %}

{% hint style="success" %}
Non c'è un numero massimo di varianti per un prodotto. Puoi aggiungerne quante te ne servono.
{% endhint %}

{% hint style="info" %}
Quando hai finito, clicca sempre su "salva modifiche" nel pulsante rosso in basso a destra.&#x20;
{% endhint %}
